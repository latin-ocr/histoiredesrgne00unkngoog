256 APOLOGIA ,

(ultra ea quae retulimus) gravissimi ponderis censeri
debet, cum eum talibus indulgentia et favoribus fuisse
ab illustri· Burgundionum duce exceptum genitori
ejus regi maxime et paene implacabiliter displiceret
et ejus magnanimum animum vehementer inureret,
atque ad odium et vindictam adversus eumdem ducem
accenderet , non tamen adhuc ipsum idem dux Bur·
gundiae , licet non absque totius sui status discrimine,
apud se in omni eum honore et observantia habere
destitit. Et postremO, genitore etiam ejus rege vita
funem, cum plures ex magnatibus et proceribus regni
alium ad diadema regium surrogari et substitui, quam
ipsum, Karolum videlicet germanum libentius vidis-
sent, formidine atque metu potentiae et virium eorum·
dem illustrium principum Burgundionum repressi,
omnes conticuerunt, et pacifico et quieto animo
eidem, tanquam suo regi, parere atque obedire cu-
rarunt ¹.

CAPITULUM 1V.

De eadem adhuc materia.

Hanc itaque tantam totius regni pacationem, sub-
lato illo medio pariete veteris inimicitiae inter regiam
domum et illustris Burgundionum ducis, qui unitati
et concordiae totius illustrissimae Francorum domus
solus paulo ante obsistere videbatur, ante oculos novi

tunc regis adducenteS, sibi libello antedicto suadere
nitebamur, minime tum opus fore quod tantam ad
stipendia ordinaria militiam retineret3 minime etiam

l. Cs. Histoire du regne ‹le Louis Xl, 1. 1 , e. 1.

