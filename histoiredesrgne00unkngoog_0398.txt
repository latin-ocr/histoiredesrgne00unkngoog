354 APOLOGIA ‚

INCIPIT LlBER SECUNDUS.

CAPlTULUM PRIMUM.

Quod honores et culmina temporalium dignitatum beatos minine
efficiunt.

Sed quoniam, ut Boethius inquit, infelicissimum
infortunii genus est fuisse felicem, et, ut vulgus asti·
mare assolet, de honoris temporalis fastigio vel ma-
gnarum affluentia opum ac divitiarum in humiliorem
devolvi fortunam miserum et calamitosum esse vide·
tur, durum ac difficile nonnullis videri potest quomodo
quis hujusmodi fortunarum ac status commutationem
aequo et invicto animo ferre possit. Et propterea for-
san quamplures esse satis putamus, qui ob hujusmodi
vitae cursus permutationem nos in magnos moerores et
luctuosos anxiosque gemitus dejectos arbitrentur, ve-
luti ex magna quadam felicitate in miseriam devolutos,

Verum si tales non vulgariter atque populariter ad
insipientis et imperiti vulgi opinionem, sed potius ad
veritatem, quam, nedum litterae sacrae ad consolatio-
nem et eruditionem nostram divinitus nobis traditae,
sed etiam gentilium philosophorum disciplinae atque
institutiones prodiderunt, philosophari possent, longe
aliter ac existimant, esse intelligerent atque judicarent.
Arbitratur insipiens vulgus in magnarum perfunctione
ac sublimitate dignitatum magnam felicitatem inesse3

 

