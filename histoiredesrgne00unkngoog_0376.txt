332 APOLOGIA ,

vatoris, qui ait (Matth.‚ X) ε « Si vos persecuti fuerint
in una civitate, sugite in aliam. υ Si enim universaliter
potestatum praeceptis et absque ullo delectu semper
obediendum esset, nunquam locus daretur in quo ta·
lium persequentium aut persequi curantium saevitiam
atque tyrannidem declinare liceret, et sic omnino va·
cuum atque inane redderetur praeceptum nostri Re-
demptoris, quod non modo verb0, sed opere et facto
ipse praedicavit et docuit. Nam, ut sacrum Evangelium
refert, ipse in somnis per angelum Joseph praecepit
dicens ε « Surge et accipe puerum et matrem ejuS, et
fuge in AEgyptum, estoque ibi donec dicam tibi. Fu-
turum est enim ut Herodes quaerat puerum ad perden-
dum. » Unde dicti tyranni saevitiam pro nostri erudi-
tione devitanS‚ illic mansit usque ad obitum ejusdem.

Apostolus etiam Paulus persecutorum declinans im·
pietates, per fugam sibi sapienter consuluit, cum sciret
pra-positum Damasci ad poenas suppliciaque se com-
prehendere velle. Petrus etiam apostoluS, cum per
Herodem in carcerem lerosolymis trusus suisset (qui
euni volebat ad supplicia de eo sumenda post pascha
populo velut ad spectaculum exhibendum producere),
per angelum Dei monitus atque adjutuS‚ carcere se
eripuit et eduxit. Noster etiam Redemptor, cum non·
dum advenisset tempus et hora in qua, secundum
aeternum suae. dispositionis consilium, pro redemptione
nostra mortem obire et crucis perferre supplicium
destinarat, furentium Judaeorum, et eum vel praecipi·
tare de montis superciliO, vel lapidibus oppetere atque
obruere volentium, saepe in sacris evangeliis legitur
persecutiones devitasse atque effugisse, nos profecto
instruens atque praemuniens ut, cum nobis tales per·

