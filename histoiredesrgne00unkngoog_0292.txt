248 nomeu ‚

quidem succincto brevique sermone , nam multis ad
christum Domini visendum et pariter consalutandum
ex variis undique regionibus confluentibus, difficilis
et rara audientia plurimis praestabatur.

Primum erat ut, calamitati populorum totius regni
sui compatiens, qui , ob hoc quod tam diuturnis tem·
poribus occasione bellorum militiam simul et imma·
nia tributa tolerarant et adhuc tum tolerabant , in
lamentabilem paucitatem et extremam paene paupe·
riom, anteriorum comparatione temporum , redacti
erant, eos hujusce gravissimis oneribus relevare vellet.

Secundum, ut justitiae cultum et observantiam atque
ordinem, tam in supremis quam in aliis quibuscum-
que curiis et tribunalibus regni sui, in quibus ferme
omnibus dilapsi et exstincti erant, in meliorem statum
et sormam reformare atque redintegrare studeret.

Quibus duobus sic perstricto sermone sibi expositis·‚
gratias magnas se nobis habere illico respondit. Aiebat
nempe et affirmabat se de his rebus per nos commo·
nitum , quas prae cunctis rebus temporalibus amplius
perficere cuperet et affectaret, nullamque rem sibi
posse gratius afferri, nec quae menti suae atque auri-
bus jucundior atque suavior insonare posse-t, quam
ubi de duabus hujuscemodi rebus patrandis et perfi-
ciendis adhortaretur atque commoneretur, videlicet
de relevando populum regni sui totumque ipsum
regnum ab illis miserabilibus aerumnis et oppressioni-
bus militiae et tributorum , caeterorumque gravaminum
et incommodorum quae inde oboriri solent, et in an-
tiquas gloriam , libertates atque opulentiam ipsum
restituendo atque instaurando, ac de. debito ordine
legum et justitiae instaurando atque reformando, Rese-

 

