LIBER SEXTUS. 51

turae inchoationem utrique referrent ‚ rex, collectis
magnis tam suorum, quam Suitensium dictorum
copiiS‚ duces et tribunos militum quamplures, cum
exercitu valido et magno, misit in Burgundiam‚ ut
comitatum , quem adhuc dux Austriae tenebat, sibi
acquireret. Jam enim, ut ante diximus, ducatum
Burgundiae totum occuparat et detinebat; et cum illa
misera patria tunc defensoribus et armis paene va-
cuata esset , non magni negotii erat tanto ac tam nu-
meroso exercitui omni paene praesidio destitutam eam
subigere.

Ingressi igitur regii terram illam , memores illius
cladis, quam superiore anno acceperant, cum ab

obsidione oppidi Dolensis submoti et profligati fuis—
sent ¹‚ oppidum ipsum obsidere et expugnare statue-

runt, in quo aliqua ex Suitensibus‚ sed exigua satis
praesidia exsistebant. Cum autem per aliquot dies
bombardis et machinis ‚ quas illic Franci iu copia ad-
vexerant, turres et murorum propugnacula dejecissent,
oppidum ipsum absque magno negotio expugnarunt.
Et cum, vel ca‘sis, vel captis civibus, exceptis his qui
elabi potuerunt, omnia diripuissent, ipsum insigne
quondam oppidum crudeliter incendio concremarunt
et in cineres redegerunt²; quod perante, et studen-
tium universitate ‚ et curia parlamenti illius terrae su-
prema, per annos plures fuerat insignitum.

Fuerunt qui dicerent oppidum fraude Suitensium,
qui illic pro praesidio adstabant, Francis ac contribuli-
bus suis , qui in exercitu regis erant, fuisse proditum.
Sed quod ita suerit , compertum satis non habemus;

1. Voy. ci-dessus, p 24.
5².. Mai 1479.

